#جاوااسکریپت نمیدونی : دامنه و بستار

#فصل 1 : مفهوم دامنه

یکی از اساسی ترین پارادایم ها در زبانهای برنامه نویسی قابلیت ذخیره ی مقادیر در متغیرها و سپس بازیابی یا تغییر مقادیر آنهاست.در حقیقت توانایی ذخیره ی مقادیر و فراخوانی دوباره آن چیزیست که به برنامه ها حالت میدهد.

بدون همچین مفهومی هم یک برنامه ها میتوانند وظایفی را انجام دهند اما بسیار محدود و خشک میشوند.

اما گنجاندن متغیر ها در برنامه هایمان این سوال را ایجاد میکند که : متغیرها کجا زندگی میکنند؟ به عبارت دیگر، آنها کجا ذخیره میشوند؟ و مهمتر از آن، برنامه های ما وقتی به آن ها نیاز داند چگونه آنها را پیدا میکنند؟

این سوالات به ما میگویند که لازم است قوانین دقیقی برای ذخیره ی متغیرها و یافتن دوباره ی آنها از یک مکان مشخص تعریف شده باشد.ما به این قوانین *دامنه* میگوییم.

اما قوانین*دامنه* کجا و چگونه عمل میکنند؟

##تئوری کامپایلر

ممکن است بدیهی به نظر برسد، یا شما را شگفت زده کند ، این به سطح تعامل شما با زبانهای مختلف بستگی دارد اما با وجود اینکه جاوااسکریپت در رده ی زبانهای "پویا" یا "تفسیری" قرار دارد اما در حقیقت یک زبان *کامپایل شدنی* است.البته بصورت زبانهای کامپایلری سنتی به صورت کامل کامپایل *نمی شود* و یک خروجی قابل جابجایی برای سیستم های کامپیوتری مختلف به دست نمیدهد.

اما با این وجود *موتور* جاوااسکریپت گامهای مشابهی را فراهم میکند، اگرچه ممکن است پیچیده تر از روشی باشد که ما بصورت عادی از آن آگاهیم، پیچیده تر از هر زبان سنتی دیگری.

